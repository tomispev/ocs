1:1
1 Въпроси нѣкъто отьца анътониꙗ· глаголѧ·
2 чьто съхранивъ· богѹ ѹгождѫ·
3 и отъвѣщавъ старьць· рече·
4 ꙗже заповѣдаѭ ти· съхрани·
5 ꙗможе ѹбо идеши· бога имѣи прѣдъ очима своима вьсегда·
6 и ѥже аще чьто твориши· имѣи отъ свѧтꙑихъ кънигъ съвѣдѣниѥ·
7 и на ѥмьже мѣстѣ сѣдиши ѹбо· не скоро подвиѕаи сѧ·
8 троѥ се съхрани· и съпасеши сѧ⁘
1:69
1 Глаголааше нѣкъто отъ старьць о помꙑслѣхъ плътьнꙑихъ· бꙑваѥмꙑихъ въ срьдьци· и не съврьшаѭщиимъ сѧ·
2 ꙗкоже аще къто видитъ виноградъ· и въсхощетъ вьсѣмь срьдьцемь съзобати грьзнъ отъ него· боитъ же сѧ вълѣсти· и ѹкрасти· ѥда како ѩтъ бѫдетъ· и ѹмьретъ·
3 аще ли вънѣ плота ѩтъ бѫдетъ· не ѹмьретъ· ꙗко не вълѣзлъ ѥстъ· ни въкѹсилъ· нъ тъкъмо похотѣлъ ѥстъ· ранꙑ же прииметъ· понеже похотѣлъ ѥстъ· а не ѹмьретъ·
4 тако ѥстъ и помꙑшлениѥ⁘
